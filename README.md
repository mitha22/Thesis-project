Titel: Deep Learning-baseret klassificering af fejl i generatorer på vindmølle generatorer.

Introduktion: Dette projekt undersøger anvendelsen af Deep Learning metoder til klassificering af generatorfejl i vindmøller, med fokus på detektion af debris og olieudslip. Pålideligheden af vindmøller er afgørende for at maksimere energiproduktionen og minimere nedetid på generatoren. Traditionelle overvågningsmetoder er både dyre og tidskrævende, da de kræver nedlukning af møllerne for inspektioner. Formålet med dette projekt er at træne en Deep Learning model der kan klassificere fejl på vindmølle generatorer.

Metode: Datasættet bestod af 650 billeder, som blev kategoriseret i to primære klasser for debris og olie: LOW (category 1-3) og HIGH (cateogory 4-5), samt en BAGGRUNDS-klasse. Billederne blev annoteret ved hjælp af semantisk segmentering for præcist at annotere hver pixel. Data Augmentation som resizing, regulering af lysstyrke og spejlvending af billederne blev anvendt for at forbedre og øge mængden af træningsdata. SegFormer-modellen blev valgt på grund af dens effektivitet og robusthed. Modellerne SegFormer B0, B3 og B5 blev trænet og finjusteret med forskellige Learning Rates og L2-regularisering.

Resultater: Resultaterne viste, at SegFormer B0-modellen, trænet med en Learning Rate på 0,0005 og L2-regularisering på 0,01, opnåede det bedste resultat i klassificeringen af både LOW og HIGH kategorierne. Denne model overgik forventningerne om, at modeller med flere parametre ville klare sig bedre. Det blev konstateret, at tilstrækkelig træningstid og optimering er afgørende for modellens ydeevne, især for større modeller.

Konklusion: Studiet konkluderer, at dyb læringsteknikker kan anvendes effektivt til klassificering af generatorfejl i vindmøller, dog skal rammerne for optimal træning af modellerne være realistiske, hvilket det ikke er for dette projekt. Integrationen af dyb læringsmodeller i online-monitoreringsmetoder kan forbedre strategierne for prædiktiv vedligeholdelse betydeligt da klassifikationen på HIGH kategorien var markant bedre end LOW kategorien. Fremtidig forskning bør fokusere på at optimere modeltræning og inkorporere yderligere datakilder for at forbedre systemets nøjagtighed og pålidelighed yderligere.
